

Ernesti, Kernesti ja tomaatit

Ystävykset Ernesti ja Kernesti pitävät kasviksista, senkin vuoksi, koska mm. juoksuharjoittelu vaatii hyvät ja terveelliset eväät. Erityisesti tomaatit ovat heidän herkkuaan. Eräänä  päivänä he ovatkin taas syömässä tomaatteja Ernestin takapihan terassilla juoksutreenien jälkeen. Molemmilla on sylissään korillinen pehmeitä ja herkullisia tomaatteja.

Aurinko paistaa ja Ernesti nukahtaa aurinkotuoliinsa. Juttukaverin nukahdettua Kernesti ryhtyy ajankulukseen harjoittelemaan tarkkuusheittoa tomaateilla nurmikolla olevaan vanhaan tikkatauluun.



Tomaatin heitto (1)

-asemoi tkinter-ikkunaan Kernestin kuva vasempaan reunaan satunnaiseen sijaintiin ja maalitaulun kuva keskivaiheille vakiosijaintiin

-laadi tkinter-painike, joka sijoittaa aina sitä painettaessa Ernestin kuvan tkinter-ikkunan oikeaan reunaan satunnaiseen paikkaan

-laadi painike, jota painettaessa Ernestin kuvan kohdalta lähteee tomaatti kohti maalitaulua. Yksinkertaisimmillaan tomaatti lähtee Ernestin kuvan kohdalta vaakasuorassa oikealle kohti maalitaulua. Halutessasi lisää jokin "heittokaari" -ilmiö asiaan. Lisäksi - jos osaat - lisää sopiva ääniefekti kuvaamaan tomaatin lentoa. Lisää sama toiminnallisuus Kernestille.

Osuiko se? (2)

-laadi toiminto, joka ilmaisee osuiko tomaatti maalitauluun vai ei. Mikäli osuma syntyi, luo ääniefekti ja tallenna osumatieto (sanakirjaan, tai jos luokat ja niiden avulla tietojen tallentaminen on sinulle sujuvaa, käytä niitä)

Yhteinen harrastus (3)

Kun Kernesti on harjoitellut tomaatinheittoa hyvän aikaa ja osumatarkkuuskin alkaa olla kohdallaan, Kernesti ei malta olla heittämättä tomaattia tuolissaan kuorsaavan Ernestin nenään. Tästä Ernesti havahtuu hereille, arvaa heti mistä on kysymys ja kuka heitti, ja niinpä hän myös haluaa ryhtyä harjoittelemaan tomaatinheittoa.

 

-huolehdi siitä, että molemmat voivat heittää tomaatin myös yhtäaikaisesti. Kiinnitä huomiota siihen, että mahdollisesti yhtäaikaisesti lentävät tomaatit liikkuvat ikkunassa sujuvasti

Näinpä sekä Kernesti että Ernesti pääsevät harjoittelemaan tomaatinheittoa samaan tauluun.

Osuuko tomaatti? (4)

-luo maalitaulun päälle näyttöruutu tai vastaava, jossa näkyy montako osumaa kumpikin on maalitauluun saanut (käytä sanakirjaa tai luokkia apunasi)

-lisää maalitaulun alle "reset" -painike, josta näyttöruudun tuloksen voi halutessaan nollata eli tulosten seurannan voi aloittaa alusta

Ja kilpailuksihan se menee (5) 

Ernesti ja Kernesti heittelevät molemmat tomaatteja tauluun, ja onhan se niin mukavaa! Seuraavaksi he sopivatkin siitä, että mikäli

-toinen on johdossa 2 heittoa, siinä tapauksessa johdossa oleva saa heittää toista (Eli Ernesti Kernestiä tai Kernesti Ernestiä). Jos heitto osuu, peli on päättynyt ja se joka osui toiseen, on koko heittokilpailun voittaja. Jos ei osu, peli jatkuu normaalisti.

-lisää soveltuvat ääniefektit pelin loppumisen merkiksi